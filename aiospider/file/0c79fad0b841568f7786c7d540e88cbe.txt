Do najpopularniejszych cyfrowych usług należą bankowość internetowa (korzysta z niej 69 proc. konsumentów) oraz usługi telekomunikacyjne (51 proc.). Nie jest to zaskoczeniem, jako że te dwa sektory inwestowały w cyfryzację jeszcze przed pandemią.Ciekawszy jest fakt, że w Polsce i regionie podwoiła się liczba użytkowników internetowych usług publicznych. Niestety, cieszą się one najniższymi ocenami w rankingach satysfakcji użytkowników. Prawie dwukrotnie zwiększyła się w Polsce także liczba osób robiących zakupy spożywcze przez Internet (z 22 do 42 proc.) oraz korzystających z rozrywki internetowej (wzrost z 25 do 46 proc.).

