McKinsey & Company, kariyerlerinin ilk yıllarındaki genç profesyoneller için, bölgesel dijital gelişim platformu ‘Forward’ı başlattığını duyurdu. Türkiye, Orta Doğu ve Afrika’daki Forward katılımcıları, McKinsey tarafından tasarlanan ve sunulan 6 aylık bir gelişim yolculuğuna ücretsiz olarak erişebilecek. Ayrıca katılımcılar, genç profesyonellerden oluşan küresel bir ağın da parçası olacak. Geçen yıl gerçekleştirilen pilot programın katılımcılarından yüzde 50'si kadındı. Yüzde 80'i küçük ve orta ölçekli kuruluşlarda çalışıyordu veya girişimciydi. Pilot program katılımcılarından yüzde 99'u Forward'ı başkalarına önereceklerini belirtti.Forward, pratik becerilere odaklanan ve tamamen dijital bir modelle verilen az sayıdaki kapsamlı programlardan birini sunarak geleneksel gelişim ve liderlik geliştirme programlarının arasından sıyrılıyor. Program, rolleri veya sektörleri ne olursa olsun genç liderlerin başarı için ihtiyaç duyduğu ve McKinsey & Company’nin uzmanlığı olan liderlik, iş ve dijital yetkinlikler gibi alanları hedef alıyor. Programda, gelecekte iş dünyasında gerekli olacak temel beceriler göz önüne alınarak McKinsey ve sektör uygulayıcıları tarafından geliştirilen içerik sunuluyor. İçerik aynı zamanda, McKinsey & Company’nin yetkinlik gelişimi hakkındaki yaklaşımını da ortaya koyuyor. McKinsey liderlerinin yönettiği oturumlarda; katılımcıların öğrendiklerini mevcut rollerinde uygulama ve benimseme imkânı bulduğu ortak çalışma aktiviteleri de yer alıyor.McKinsey Kıdemli Ortağı Viktor Hediger, "Forward; birinci veya ikinci işlerinde çalışan ve rehberliğe en çok ihtiyaç duydukları dönemde olan genç liderler için dönüşümsel bir deneyim sunuyor. Bu genç insanlar, hızla değişen iş dünyasında kendileri ve etraflarındaki kişiler için geleceği şekillendirme gücüne sahip" diyor ve şöyle devam ediyor: "Her genç profesyoneli ilgilendireceğine inandığımız, teknik bilgilerini tamamlayacak ve programın ötesinde yaşam boyu gelişim alışkanlığı için ilham verecek bir gelişim yolculuğu düzenlemek niyetindeyiz." Forward programı, genç liderlere şu yetkinlikleri kazandırmayı hedefliyor:  
    yapılandırılmış ve yaratıcı düşüncelerden faydalanarak işlerindeki karmaşık zorlukları fırsatlara çevirmek 
    net ve etkili iletişim kurmak
    çevik çalışma biçimleri uygulamak, veri ve teknolojiyi kullanmak için fırsatları tespit etmek
    özellikle değişim dönemlerinde hem birey hem ekip olarak başarılı işler çıkarmak için uyumlu olmak, dayanıklılığı ve duygusal farkındalığı geliştirmek
Forward başvuruları 12 Aralık 2021'e kadar açık olacak. İlgilenen adaylar bu adres üzerinden başvurabilecek: .